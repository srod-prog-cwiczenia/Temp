===== Amalgamaty ideałów F_sigma ==============================
Nie wiem czy pamiętacie ale kiedyś napisaliśmy pracę (Martha, Paweł i kreślący te słowa)
do gdańskiego wydawnictwa gdzie m.in. było tam takie twierdzenie że dla dwóch
ideałów sumowalnych ${\mathcal I}_{(an)}$ i ${\mathcal I}{(b_n)}$ ich suma prosta
jest ideałem właściwym (i wtedy jest to ideał sumowalny) wtedy i tylko wtedy gdy
$\sum \min(a_n, bn)< \infty$. 

W tym samym duchu zadałem sobie pytanie jak to jest z ideałami typu $F{\sigma}$. 
Bo suma prosta dwóch takich ideałów albo jest też ideałem właściwym typu $F{\sigma}$ albo...
jest $P(\omega)$. No i okazuje się że też jest dostępna taka charakteryzacja, mianowicie:
Jeśli ideały typu $F{\sigma}$ mają odpowiednie semimiary 
$\mu$ i $\phi$ określone na skończonych podzbiorach liczb naturalnych
i spełniające znane powszechnie warunki, to 
wtedy funkcja zdefiniowana wzorem:
[
  \Phi(a) = \min\lbrace \mu(a_1) + \phi(a_2) \colon
  a = a_1 \cup a_2, a_1 \cap a2 = \emptyset\rbrace,
]
dla skończonego $a$ jest semimiarą.

Wówczas $\lim{n\to\infty} \Phi({0,\ldots, n}) < \infty$
wtedy i tylko wtedy gdy suma prosta tych dwóch ideałów
jest ideałem właściwym. Co więcej, wtedy 
ten ideał jest generowany przez
ową semimiarę czyli jest on równy
rodzinie ${A\colon \lim_{n\to\infty} \Phi({0,\ldots, n}\cap A) < \infty}$.
Dowód nie jest trudny, aczkolwiek w jednym miejscu jest pewien haczyk.
I pytanie - czy ktoś z Was spotkał się już z takim wynikiem?
Jeśli nie to warto to podrążyć dalej :-). 


===== Skończone Hindmany ========
Byłem na bieżącym tegodniowym Seminarium Zaprzyjaźnionego Zakładu - 
niestety odbywało się ono zdalnie i niestety co gorsza w języku
angielskim - snadź złe obyczaje rozprzestrzeniają się niczym pożoga.
  No ale ad rem - dowiedziałem się że w obfitej menażerii ideałów pojawiły się
nowe, interesujące okazy. Mianowicie są to ideały $Hindman_k$, czyli 
- jak je nazywają kolokwialnie nasi koledzy (tak, tak, bo oni już
je teraz intensywnie badają) ,,skończone Hindmany" :-).
  Oto garść (a w zasadzie to ledwie garsteczka) odpowiednich definicji:

$FS_k(B) = \lbrace \sum_{n\in F} \colon |F| = k\rbrace$.

Czyli jest to dokładnie definicja $FS$, znana z klasycznego ,,Hindmana''
tyle że zakładamy że rozważamy tylko sumy dokładnie $k$ elementów.
  A dalej to już definiujemy zupełnie analogicznie:
  
$Hindman_k$ to rodzina tych $A$ dla których nie istnieje nieskończony
$B$ taki że $FS_k(B) \subseteq A$.
Okazuje się że łatwo można dowieść że tak zdefiniowany $H_k$  
jest istotnie ideałem - piszę ,,łatwo'', bo o ile zrozumiałem
dowód, to nie korzysta on jak klasyczny dowód o ,,Hindmanie'' z
(dość trudnego, póki co) twierdzenia Hindmana, 
a właściwie - by być precyzyjnym, nawet z pewnego jego obostrzenia,
lecz ze ,,zwykłego'' twierdzenia Ramseya (sic!). 
  
  Cóż - niestety, ideały $H_k$ są zawarte w $H$, więc
  dla naszych celów - badania ,,ideału Rzymskiego'' nie
  są ,,atrakcyjne'' :-) bo umieszczone są ,,wyżej'' na Diagramie Krzyśka.
  Jakoż że pomimo rzeczone ideały $H_k$ ,,grzeszą'' wczesną młodością
  i dopiero co niedawno ujrzały oblicze Słońca i nasz świat, to
  sporo o nich już wiadomo - duża tu zasługa Młodych Lwów, jak się domyślam...
  Ale, ale - gdzie moje maniery? Wszak powinienem od tego zacząć - od podania
  linka do pracy gdzie się one pojawiły. Oto więc i wspomniany link:
  https://arxiv.org/pdf/2310.07693
  
  
====== Zbiory prawie cienkie ============
  Nazwałem ów warunek (KKJT) od akronimu Waszych imion i nazwisk, może tak być?
  Przede wszystkim kwantyfikator ,,dla prawie wszystkich n'' może być
zastąpiony przez ,,dla wszystkich n'' (przez odpowiednie powiększenie M - dopuszczalne, skoro
suma ,,wyjątków'' jest zbiorem skończonym).
  Wpierw zawieranie: warunek (KKJT) implikuje 
bycie w ideale $A$:
  Otóż wystarczy sprawdzić to tylko dla częściowych selektorów
,,diadycznej'' partycji $([2^n, 2^{n+1})$ (w dalszej części będę te przedziały
nazywał ,,diadycznymi'' choć nie wiem czy taka terminologia jest rozsądna).
Bez zmniejszenia ogólności możemy rozważać całkowite selektory dla partycji
diadycznej. Co więcej, możemy rozważać selektory dla partycji (tym razem
partycji nie całego omega oczywiście) ,,diadycznej parzystej'' i ,,diadycznej nieparzystej'':
chodzi o partycje: $([2^{2n}, 2^{2n+1})$ i odpowiednią ,,nieparzystą''.
Niech zatem $a_n \in [2^{2n}, 2^{2n+1})$. Szacując iloraz $a_{n} : a_{n+1}$
dostajemy że jest on mniejszy lub równy jedna druga. Identyczne
rachowanie działa w przypadku partycji ,,diadycznonieparzystej'' I QED :-).
  
  W drugą stronę, oczywiście warunek $(KKJT)$ tworzy ,,ideał'' więc
wystarczy go sprawdzić dla ciągu prawie cienkiego : $(a_n)$.
Tu korzystam wprost z definicji z dysertacji doktorskiej Krzyśka:
Skoro $\limsup \frac{a_n}{a_{n+1}} < 1$ to $\frac{a_n}{a_{n+1}} \leq \alpha$
dla pewnego $\alpha < 1$ i od pewnego $n \geq N$.
Teraz szacujemy: $(\frac{1}{\alpha})^k a_N \geq a_{N + k}$
a ta nierówność daje nam w rutynowy sposób, zapewnie interesujące samo przez się,
następujące logarytmiczne oszacowanie:
  \[
  | {a_n} \cap [A, B]| \leq 1 + \log_{\frac{1}{alpha}} \frac{B}{A} 
  \]
(dla $B > A > a_N$, $[A,B] to oczywiście przedział od A do B)
co w przypadku $A = 2^n$, $B = 2^{n+1}$ daje oszacowanie liczby
elementów ciągu $(a_n)$ wpadających do przedziału diadycznego przez constans.

===========================================================================